Αυτή είναι μια ομαδική εργασία με την  @alexandramanataki 


Περιγραφή εργασίας
Η E-Properties εκτιμά ένα σύνολο από ακίνητα που διαχειρίζεται μέσω των εκτιμητών της. Κάθε
εκτιμητής περιγράφεται με ένα μοναδικό κωδικό, όνομα, επίθετο, φύλο, ηλικία και διεύθυνση. Τα
ακίνητα περιγράφονται με ένα μοναδικό κωδικό, διεύθυνση, όροφο, μέγεθος (σε τμ), έτος κατασκευής
και χωρίζονται σε γραφεία ή κατοικίες. Τα γραφεία έχουν επιπλέον πληροφορία το ΑΦΜ του
ιδιοκτήτη και οι κατοικίες τον αριθμό ταυτότητας του ιδιοκτήτη. Επιπλέον, οι κατοικίες ανήκουν σε
κατηγορίες, οι οποίες περιγράφονται με ένα μοναδικό κωδικό και μία ονομασία (π.χ. «διαμέρισμα»,
«μεζονέτα», κ.λ.π.) Ένας εκτιμητής εκτιμά ένα ακίνητο και η εκτίμηση λαμβάνει ένα μοναδικό κωδικό
και καταγράφεται η τιμή και η ημερομηνία (ημέρα, μήνας, έτος) της εκτίμησης. Οι εκτιμητές
συνδέονται σε ένα online σύστημα για τις διάφορες λειτουργίες που εκτελούν και θέλουμε να
αποθηκεύεται για κάθε σύνδεσή τους η ώρα, η ημερομηνία και η διάρκεια σύνδεσης. Ένα ακίνητο
ανήκει σε μία περιοχή. Μία περιοχή περιγράφεται από έναν κωδικό, μία ονομασία, τον πληθυσμό της
και ένα μέσο εισόδημα. Μία περιοχή (μπορεί να) ανήκει σε μία άλλη περιοχή (δηλαδή οι περιοχές
οργανώνονται ιεραρχικά, π.χ. η περιοχή «Μαρούσι» ανήκει στην περιοχή «Αττική» και η περιοχή
«Αττική» στην περιοχή «Περιφέρεια Στερεάς Ελλάδας»).
